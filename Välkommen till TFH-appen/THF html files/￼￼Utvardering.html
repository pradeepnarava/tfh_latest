<html>
<head>
</head>
<body>
   
 <span style="font-size:15px; font-face: Garamond;">	￼När du nu har registrerat två veckor kan du utvärdera ditt resultat. Förhoppningen är att en bättre balans mellan plus- och minusaktiviteter ska höja ditt stämningsläge. Även om det inte har blivit så just den här veckan betyder inte det att du har misslyckats med övningen. Många saker påverkar vårt stämningsläge och KBT är ett långsiktigt arbete som sällan förändrar ditt stämningsläge på en vecka.
	Oavsett vilket resultat du har fått är det bra om du tar en stund och funderar på vad resultatet betyder. Om du gör övningen med en behandlare är det bra att diskutera tillsammans, om du gör övningen på egen hand kan du antingen fundera på det själv eller tala med någon du känner förtroende för om resultatet. Det viktiga är inte hur du gör det, det viktiga är att du känner att du verkligen tar dig tid att reflektera över hur beteendeaktivering påverkar ditt stämningsläge.
	 
	Övning: Utvärdering
	
	I den här övningen ska du helt enkelt jämföra två veckor med varandra. Om du har gjort en registreringsvecka och en plusvecka klickar du i dem och trycker på ”Jämför veckor”, om du har fler veckor registrerade väljer du själv vilka veckor du vill jämföra.
	Resultatet räknas fram av appen. Du får se hur din balans mellan minustimmar och plustimmar ser ut (”Antal plus”, högre poäng är bättre) för de två olika veckorna. Du får även se hur ditt totala stämningsläge under veckan har varit de två olika veckorna (0-100 som ett genomsnitt av varje dags sinnesstämning, högre är bättre även här). Genom att klicka på ”Rita graf” kan du se hur utvecklingen ser ut i en graf, sedan skriver du ner vad du drar för slutsatser av resultatet och klickar på ”Spara”. Om du vill dela utvärderingen och graferna till exempel till en e-postadress så använder du ”Skicka”-knappen.
	
	Förhoppningen är som sagt att du får fler plus för varje vecka som går och att ditt stämningsläge ökar samtidigt. Även om dina resultat inte ser ut så betyder det inte att du har misslyckats. Diskutera med din behan

	</span>
    <div style="height:10px;"></div>
    

	
</body>
</html>