<html>
<head>
</head>
<body>
    <div style="height:14px;align:center;"><center><b>Introduktion</b></center></div><br/>
    <span style="font-size:15px; font-face: Garamond;">Tack för att du har laddat ner KBT Appen! Tanken med appen är att den ska underlätta för dig på vägen mot att må bättre psykiskt. Mycket har hänt inom fältet psykisk ohälsa den senaste tiden men någon riktigt bra applikation för att underlätta arbetet med KBT-behandlingar har inte funnits förrän nu. Personerna som har arbetat med att ta fram denna app, har själva behandlats för depression och ångest, med såväl KBT som antidepressiva mediciner, och hoppas att dessa erfarenheter kan hjälpa även andra med psykiska problem.</span>
    <div style="height:10px;"></div>
	<span style="font-size:15px; font-face: Garamond;">Depression och ångestproblematik är allvarliga tillstånd och du som upplever dem bör alltid kontakta läkare om du känner att de begränsar ditt liv. KBT Appen går utmärkt att använda på egen hand som ett självhjälpsprogram men kan fungera bättre om du använder den tillsammans med en behandlare. Under läsmodulen ”Om KBT Appen” finns information som är viktig att läsa för att du ska veta vad som gäller i och med att du använder appen.</span>
	    <div style="height:10px;"></div>
		<span style="font-size:15px; font-face: Garamond;">Låt oss börja med en kort introduktion till appen och KBT som metod. En del av informationen här kommer att återkomma under övningarna, till nyckelbegrepp finns det snabblänkar med korta förklaringar till exempel, så du behöver inte oroa dig för att missa någonting. Den som redan är bekant med KBT kan givetvis börja med övningarna direkt. Innan du börjar är det viktigt att understryka att det är mycket individuellt om vilka övningar som fungerar bäst för olika människor. Gör de övningar du känner för, men ge åtminstone alla en ärlig chans eftersom det är omöjligt att på förhand veta vilka som passar dig.</span>
		    <div style="height:10px;"></div>
			<span style="font-size:15px; font-face: Garamond; font-weight:Bold;">Kort om KBT</span>
			    <div style="height:10px;"></div>
			<span style="font-size:15px; font-face: Garamond;">KBT står för kognitiv beteendeterapi och har sina rötter i två terapimetoder: kognitiv terapi och beteendeterapi. Något förenklat kan man säga att kognitiv terapi handlar om tankemönster, hur människan uppfattar sig själv och sin omgivning. Här är det centrala att förändra och ifrågasätta negativa tankemönster (som att ”jag är så dålig i skolan”) för att må bättre. Beteendeterapi handlar om hur människan reagerar på sin miljö. Här handlar det istället om att förändra och ifrågasätta negativa beteenden (som att man undviker att gå till skolan).</span>
			    <div style="height:10px;"></div>
			    <div style="height:10px;"></div>
				<span style="font-size:15px; font-face: Garamond;">KBT är en sorts blandning av dessa två terapiformer och har under de senaste decennierna blivit allt vanligare vid behandling av olika psykiska tillstånd, såsom depression och ångest. Genom att ändra på negativa tanke- och beteendemönster lyckas många ta sig ur eller lindra sina psykiska problem. Metoden har till skillnad från en del äldre terapimetoder testats noggrant vetenskapligt för att säkerställa dess effekt. KBT Appen baserar sig på KBT-övningar som är vanligt förekommande inom sjukvården.</span>
		<div style="height:10px;"></div>
        <span style="font-size:15px; font-face: Garamond; font-weight:Bold;">Så fungerar KBT Appen</span>
    <div style="height:10px;"></div>
    <span style="font-size:15px; font-face: Garamond;">KBT Appen består av fyra moduler. Förutom denna introduktionsmodul finns en övningsmodul, en modul som heter ”Om KBT Appen” och en läsmodul som heter ”Om psykisk ohälsa”. I läsmodulen kan du läsa på lite om bland annat depression och ångest. Detta är inte nödvändigt att läsa för att kunna arbeta med övningarna, modulen innehåller några viktiga ämnen som du kan läsa om ifall du är intresserad helt enkelt.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">Övningsmodulen är den största och viktigaste modulen. Den består av sju övningar. Om du är bekant med KBT kommer du förmodligen att känna igen några av övningarna. De sju övningsknapparna är märkta med en eller fler av bokstäverna ”D”, ”P” och ”S”. Det är för att signalera vilka tillstånd övningen är lämplig för. ”D” står för depression &amp; nedstämdhet, ”P” står för panikångest och ”S” står för social fobi.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">Varje övning har en kort läsdel för att förbereda dig, men du kommer att få information även under övningarna så att du slipper gå fram och tillbaka mellan läsdelen och övningarna. Du kan till exempel klicka på de nyckelbegrepp som är understrukna i övningsfrågorna om du har glömt bort vad de betyder.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">I vissa fall finns det svarsalternativ som du kan klicka i för att besvara frågorna. Om du till exempel har svårt att sätta ord på den känsla du ska beskriva i en fråga finns det en enkel lista i övningen med alternativ som du kan välja bland, exempelvis ”Ledsen”, ”Nervös” eller ”Upprymd”.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">När du trycker på knappen ”Övningar” på startsidan så kommer du till övningssidan där alla övningar är listade, med övningen ”Registrera tankar” först. Övningarna är sorterade i den ordning det är rekommenderat att du ska ta dig an dem, men du väljer själv om du vill göra dem i någon annan ordning eller hoppa över övningar helt och hållet. Om du gör övningarna tillsammans med en behandlare eller vill skicka övningssvaren till dig själv kan du skicka dem genom att klicka på knappen ”Skicka”, annars kan du klicka på ”Spara” för att spara uppgifterna, eller ”Radera” för att ta bort formuläret från telefonminnet.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">Detta var allt du behöver veta just nu. När du väl börjar med övningarna kommer du att få mer information.</span>
    <div style="height:10px;"></div>
    <div style="height:10px;"></div>
    <span style="font-size:15px; font-face: Garamond;">Lycka till!</span>
    
</body>
</html>