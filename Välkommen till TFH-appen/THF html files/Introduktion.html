<html>
<head>
</head>
<body>
   	<span style="font-size:15px; font-face: Garamond; font-weight:Bold;">Introduktion

		</span>
	    <div style="height:10px;"></div>
 <span style="font-size:15px; font-face: Garamond;">Tack för att du har laddat ner KBT Appen! Tanken med appen är att den ska underlätta för dig på vägen mot att må bättre psykiskt. Mycket har hänt inom fältet psykisk ohälsa den senaste tiden men någon riktigt bra applikation för att underlätta arbetet med KBT-behandlingar har inte funnits förrän nu. Vi som har tagit fram appen har själva behandlats för depression och ångest, med såväl KBT som antidepressiva mediciner, och hoppas att våra erfarenheter kan hjälpa även andra med psykiska problem.

	</span>
    <div style="height:40px;"></div>
    

	<span style="font-size:15px; font-face: Garamond;">Depression och ångestproblematik är allvarliga tillstånd och du som upplever dem bör alltid kontakta läkare om du känner att de begränsar ditt liv. KBT Appen går att använda på egen hand som ett självhjälpsprogram, men precis som all KBT-behandling så är den mest effektiv om du använder den tillsammans med en behandlare.

		</span>
	    <div style="height:30px;"></div>
	
		<span style="font-size:15px; font-face: Garamond;">Låt oss börja med en kort introduktion till appen och KBT som metod. En del av informationen här kommer att återkomma under övningarna, nyckelbegrepp har snabblänkar med korta förklaringar till exempel, så du behöver inte oroa dig för att missa någonting. Den som redan är bekant med KBT kan givetvis börja med övningarna direkt. Innan du börjar vill vi i så fall bara understryka att vilka övningar som fungerar bäst för olika människor är väldigt individuellt. Vissa tycker att alla är bra, andra gillar bara någon enstaka. Om
		du exempelvis känner att ”Utmana negativa tankar” är den övning som fungerar för dig så är det helt okej att bara använda dig av den. Gör de övningar du känner för, men ge åtminstone alla en ärlig chans eftersom det är omöjligt att på förhand veta vilka som passar dig

			</span>
		    <div style="height:50px;"></div>
		
			<span style="font-size:15px; font-face: Garamond; font-weight:Bold;">Kort om KBT

				</span>
			    <div style="height:10px;"></div>
		
		
			<span style="font-size:15px; font-face: Garamond;">KBT står för Kognitiv beteendeterapi och har sina rötter i två terapimetoder: kognitiv terapi och beteendeterapi. Något förenklat kan man säga att kognitiv terapi handlar om tankemönster, hur människan uppfattar sig själv och sin omgivning. Att förändra och ifrågasätta negativa tankemönster (som att ”jag är så dålig i skolan”) för att må bättre är centralt. Beteendeterapi handlar om hur människan reagerar på sin miljö. Här handlar det istället om att förändra och ifrågasätta negativa beteenden (som att man undviker att gå till skolan).

				</span>
			    <div style="height:40px;"></div>
				</span>
			    <div style="height:30px;"></div>
				<span style="font-size:15px; font-face: Garamond;">KBT är en sorts blandning av dessa två terapiformer som de senaste decennierna har blivit allt vanligare vid behandling av olika psykiska tillstånd, såsom depression och ångest. Genom att ändra på negativa tanke- och beteendemönster lyckas många ta sig ur eller lindra sina psykiska problem. Metoden har till skillnad från en del äldre terapimetoder testats noggrant vetenskapligt för att säkerställa dess effekt. KBT Appen baserar sig på KBT- övningar som är vanligt förekommande inom sjukvården.    Etc

					</span>
				    <div style="height:40px;"></div>
</body>
</html>