<html>
<head>
</head>
<body>
    <div style="height:14px;align:center;"><center><b>Om psykisk ohälsa</b></center></div><br/>
    <span style="font-size:15px; font-face: Garamond;">Psykisk ohälsa är ett globalt problem som skär genom samhällsklasser, folkgrupper, etniciteter och kön. Till exempel är depression enligt Världshälsoorganisationen, WHO, den vanligaste orsaken till funktionsnedsättning i världen och den fjärde vanligaste orsaken till allvarlig ohälsa. Trots att psykisk ohälsa är väldigt vanligt har många inte kunskap om vad det innebär, och kunskapen borde vara större.
	</span>
    <div style="height:10px;"></div>
	<span style="font-size:15px; font-face: Garamond;">För den som själv har drabbats är det särskilt viktigt att kunna ta del av information kring sin egen eller anhörigs sjukdom. Man ställer ofta frågor som det kan vara svårt att hitta svaren på, och det kan kännas frustrerande att inte själv förstå och att inte bli förstådd av sina medmänniskor.</span>
    <div style="height:10px;"></div>
    <span style="font-size:15px; font-face: Garamond; font-weight:Bold;">Så vanligt är psykisk ohälsa</span>
    <div style="height:10px;"></div>
    <span style="font-size:15px; font-face: Garamond;">Psykisk ohälsa är mycket vanligt. Exakt hur många som drabbas av psykisk ohälsa är av flera anledningar svårt att veta. Psykisk ohälsa misstas ofta för fysisk sjukdom, många går aldrig till läkaren när de har psykiska problem på grund av skamkänslor (eller självmedicinerar med alkohol eller droger), och så vidare.</span>
    <div style="height:10px;"></div>
    <span style="font-size:15px; font-face: Garamond;">Ta därför följande siffror med en nypa salt, de ger en ungefärlig bild av hur vanliga olika psykiska besvär och sjukdomar är:</span>
    <div style="height:10px;"></div>
    <span style="font-size:15px; font-face: Garamond;">* Schizofreni drabbar ungefär 1 % av befolkningen någon gång i livet</span>
    <div style="height:10px;"></div>
    <span>* Ungefär ungefär var fjärde person kommer att drabbas av en depression under sin livstid</span>
    <div style="height:10px;"></div>
    <span>* Drygt 2 % uppfyller kriterierna för paniksyndrom</span>
    <div style="height:10px;"></div>
    <span>* Bipolär sjukdom drabbar mellan 1-3 % av befolkningen beroende på vilken definition som används</span>
    <div style="height:10px;"></div>
    <span>* Specifika fobier drabbar mellan 7-15 % av befolkningen någon gång under livet</span>
    <div style="height:10px;"></div>
    <span>* Var tredje person har haft en panikångestattack under det senaste året</span>
    <div style="height:10px;"></div>
    <span style="font-size:15px; font-face: Garamond; font-weight:Bold;">Många går i terapi</span>
    <div style="height:10px;"></div>
    <span style="font-size:15px; font-face: Garamond;">Tidigare har det funnits ett starkt tabu kring att gå i terapi. Det kan vara skönt att veta att väldigt många svenskar går i terapi. I en Sifo-undersökning gjord i mars 2011 visade det sig att mer än var fjärde svensk, 26 procent, någon gång gått i terapi. De vanligaste anledningarna till man söker hjälp är depression, nedstämdhet och utmattningssyndrom eller jobbrelaterade problem.</span>
    <div style="height:10px;"></div>
    <span style="font-size:15px; font-face: Garamond;">Kvinnor söker hjälp i något större utsträckning än män, var tredje kvinna respektive var femte man uppgav att de gått i terapi. Den grupp där det är vanligast att söka hjälp är kvinnor i åldern 30-49 år. Där svarade nästan varannan, 43 procent, att de någon gång fått hjälp av en psykolog.</span>
    <div style="height:10px;"></div>
    <span style="font-size:15px; font-face: Garamond;">KBT är en av de absolut vanligaste och mest efterfrågade terapimetoderna. KBT är också enligt SBU (Statens beredning för medicinsk utvärdering) en av de terapier som har starkast vetenskapligt stöd för sin effekt på vissa psykiska sjukdomar.</span>
    <div style="height:10px;"></div>
    <span style="font-size:15px; font-face: Garamond; font-weight:Bold;">Kan man bli frisk?</span>
    <div style="height:10px;"></div>
    <span style="font-size:15px; font-face: Garamond;">Psykiska besvär som depression, panikångest och social fobi är allvarliga tillstånd. Det är viktigt att man söker professionell hjälp om man känner att de begränsar ens liv. Med det sagt så är det vanligt att man blir frisk från dessa tillstånd. Många depressioner självläker exempelvis, även om det kan ta månader eller år. Att söka hjälp kan göra att man blir frisk snabbare.</span>
    <div style="height:10px;"></div>
    <span style="font-size:15px; font-fact: Garamond;">KBT-behandling fungerar inte för alla, det kräver dessutom hårt jobb från patienten. Men faktum är att många som går i KBT-behandling mot depression, panikångest eller social fobi blir helt friska. Vissa har kvar en del besvär men mår mycket bättre och kan fungera betydligt bättre i vardagen och sköta sina vanliga sysslor i familjen, på jobbet och på sin fritid.</span>
</body>

</html>