<html>
<head>
</head>
<body>
   	<span style="font-size:15px; font-face: Garamond;font-weight:Bold;">1. Skaka huvudet (30 sek)

		</span>
	    <div style="height:40px;"></div>
 <span style="font-size:15px; font-face: Garamond;">Sitt ner (exempelvis på en stol) och sänk huvudet något. Skaka sedan på huvudet från sida till sida, med öppna ögon, som om du överdrivet ville signalera ”nej” åt någonting. När timern piper lyfter du huvudet och tittar fram åt en stund.

	</span>
    <div style="height:40px;"></div>
    

	<span style="font-size:15px; font-face: Garamond;font-weight:Bold;">2. Tajta kläder (60 m in)
		</span>
	    <div style="height:40px;"></div>
 <span style="font-size:15px; font-face: Garamond;">Bär åtsittande kläder, till exempel en skjorta med trång hals eller en scarf. Meningen är att det ska kännas obekvämt, men kläderna ska givetvis inte sitta så hårt att du får svårt att andas eller inte får något blod till huvudet.
	</span>
    <div style="height:40px;"></div>
    
	
	<span style="font-size:15px; font-face: Garamond;font-weight:Bold;">3. Huvudet mellan benen (90 sek)
		</span>
	    <div style="height:40px;"></div>
 <span style="font-size:15px; font-face: Garamond;">Sätt dig på en stol med benen isär. Sänk sedan huvudet ner mellan benen, så långt så att huvudet kommer under nivån för hjärtat. När timern piper lyfter du på kroppen igen och stirrar rakt fram ett litet tag.
	</span>
    <div style="height:40px;"></div>
	
	<span style="font-size:15px; font-face: Garamond;font-weight:Bold;">4. Spring på stället (2 m in)
		</span>
	    <div style="height:40px;"></div>
 <span style="font-size:15px; font-face: Garamond;">Jogga intensivt på stället eller spring upp och ner för trappor i två minuter. Du kan också sätta dig på huk och hoppa upp och ned så många gånger du hinner under två minuter.
    <div style="height:40px;"></div>
	
	<span style="font-size:15px; font-face: Garamond;font-weight:Bold;">5. Fullständig kroppsspänning (1 min)
		</span>
	    <div style="height:40px;"></div>
 <span style="font-size:15px; font-face: Garamond;">Sitt ner på en stol. Spänn sedan så många muskler i kroppen som du kan. Knyt händerna, spänn benen, spänn magen, för fram axlarna, spänn bröstmusklerna och rumpan.
	</span>
    <div style="height:40px;"></div>
	
	<span style="font-size:15px; font-face: Garamond;font-weight:Bold;">6. Hålla andan (30 sek)
		</span>
	    <div style="height:40px;"></div>
 <span style="font-size:15px; font-face: Garamond;">Ta ett djupt andetag och håll andan i trettio sekunder. Om du inte får några symtom kan du testa att andas ut och sedan hålla andan. Om du inte orkar tiden ut, fundera på vilka känslor som gjorde att du avbröt.
	</span>
    <div style="height:40px;"></div>
	
	<span style="font-size:15px; font-face: Garamond;font-weight:Bold;">7. Hyperventilera (90 sek)
		</span>
	    <div style="height:40px;"></div>
 <span style="font-size:15px; font-face: Garamond;">Stå upp och andas djupt och snabbt med munnen. Du ska andas tungt som om du hade sprungit till bussen
	</span>
    <div style="height:40px;"></div>
	
	<span style="font-size:15px; font-face: Garamond;font-weight:Bold;">8. Svälj snabbt (fem gånger)
		</span>
	    <div style="height:40px;"></div>
 <span style="font-size:15px; font-face: Garamond;">Svälj saliven i munnen fem gånger snabbt i följd. Du kan även testa att svälja en gång och hålla kvar din hals i tio sekunder i det läget den är i när du har svalt halvvägs. Du kan också testa att harkla dig fem gånger snabbt i följd.
	</span>
    <div style="height:40px;"></div>
	
	<span style="font-size:15px; font-face: Garamond;font-weight:Bold;">9. Drick kaffe
		</span>
	    <div style="height:40px;"></div>
 <span style="font-size:15px; font-face: Garamond;">Kaffe innehåller koffein och gör att många känner sig ”stissiga” och uppe i varv i kroppen. Det är inte ovanligt att de som har problem med panikångest slutar dricka drycker med koffein på grund av symtomen som de ger. Tanken med den här övningen är att framkalla de symtom som koffein ger. En fördel med den här övningen är att effekten kommer först efter ett tag, vilket gör att du får öva dig på oförutsägbarhet. Om du dricker kaffe normalt och är van vid koffeinet – drick en extra kopp för att ”chocka” kroppen. Coca-cola innehåller för lite koffein för den här övningen.
    <div style="height:40px;"></div>
	
	<span style="font-size:15px; font-face: Garamond;font-weight:Bold;">10. Vatten i munnen (2 min)
		</span>
	    <div style="height:40px;"></div>
 <span style="font-size:15px; font-face: Garamond;">Fyll ett litet dricksglas med vatten, ungefär 1 dl. Häll vattnet i din mun, men istället för att svälja har du kvar vattnet i munnen och andas genom näsan i två minuter.
	</span>
    <div style="height:40px;"></div>
	
</body>
</html>