<html>
<head>
</head>
<body>
   
 <span style="font-size:15px; font-face: Garamond;font-weight: Bold;">	Tankefällor:

	</span>
    <div style="height:10px;"></div>
    
    <span style="font-size:15px; font-face: Garamond;">”Allt eller inget”-tänkande
        Du tänker på allting som svart eller vitt. Antingen har du lyckats eller
        så har du misslyckats. Det finns ingenting däremellan.  Katastrofiering (siarens misstag)
        Du överdriver sannolikheten för att negativa saker ska inträffa. Banala saker blir stora problem som orsakar ångest eller nedstämdhet.
         Diskvalificering
        Du tillåter dig inte att känna dig stolt eller nöjd med saker som du lyckats med, eftersom du alltid hittar saker som gör prestationen mindre värd.
         Att tänka med känslorna
        Du tolkar dina känslor som sanningar. Du använder dina känslor
        som bevis och blandar ihop känslor med verkligheten.  Etikettering
        Du sätter etiketter på dig själv, till exempel genom att inte göra skillnad på ett misslyckande och din personlighet.
         Förstora eller förminska
        Du förstorar negativa saker som sker och förminskar det positiva.
         Mentalt filter
        Du ser en liten detalj på bekostnad av helheten. En enda negativ sak påverkar hela din bild av verkligheten.
         Tankeläsning
        Du har en förutfattad mening om vad folk tycker om dig, du tycker dig kunna se att folk tycker illa om dig eller tycker att du är en svag person.
         Övergeneralisering
        Du drar generella slutsatser av enstaka negativa händelser, och
        tycker dig därför se ett negativt mönster i ditt liv.  Personalisering
        Du tänker att du bär skulden för yttre händelser som du egentligen inte har något ansvar för.
         Måste och borde
        Du har en bestämd åsikt om hur saker och ting ska vara och hur du och andra ska bete sig. Du använder ofta ord som ”måste”, ”borde”, ”ska”, ”alltid” och ”aldrig”.	</span>
    <div style="height:40px;"></div>
	
</body>
</html>